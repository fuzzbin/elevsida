# Studieteknikk i realfag

**Realfag skiller seg fra andre fag ved at det er mye av det man skriver inneholder matematisk notasjon og resultater og utskrifter fra forskjellig digitale hjelpemidler.**

## Jobb med problemløsing
Den beste læringen oppnås ved å kombinere lesing av teori og praktisk oppgave- og problemløsning. Det synes å være umulig å lære denne type fag ved kun ved å lese fagtekster elle å lytte til forelesninger. Praktisk problemløsing må til i enda høyere grad enn hva man kanskje er vant med fra tidligere og i andre fag.

## Bli ikke hengende etter
Når man begynner å jobbe med realfag vil det til å begynne med oppleves som håndterbart og overkommelig. Fagene starter uten store utfordringer i starten, men deretter øker nivået merkbart. Dersom du ikke passer på å skifte gir og sette inn en innsats i tide kommer du på etterskudd. Blir du først hengende etter blir fagene fort et slit og du bruker mye lengre tid på å lære deg stoffet enn om du klarer å holde tritt med undervisningen. Enkelte perioder i semesteret krever ekstra innsats, spesielt ved innlevering av store obligatoriske innleveringsoppgaver eller i vurderingsperioden mot slutten av skoleåret.

## Vern om nysgjerrigheten og interessen
Mange velger å studere realfag fordi de er genuint interessert i fagene og synes det er gøy å arbeide med dem. Det er denne interessen som ofte blir den viktigste motivasjonen for å mestre og få til fagene. Dersom du finner ut at du faktisk ønsker å lære mer om de fagene du studerer, kan du hente fram den drivkraften som trengs for å gjøre studiet til en spennende og rik tid.