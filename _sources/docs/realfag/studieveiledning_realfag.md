# Studieveiledning for realfag

**Til dere som skal å fordype dere i realfag: Gratulerer med valget! Grunnene til at dere valgte realfag kan være mange. Kanskje valgte dere realfag fordi dere får ekstra studiepoeng, at noen dere kjenner tar realfag, eller fordi dere rett og slett er nysgjerrige eller interessert i dette fagområdet.**

Uansett hva grunnen måtte være så står dere nå på terskelen til et meget fasinerende fagområde som kommer til å utfordre dere på mange måter, ikke minst mentalt. Å jobbe med realfag er til tider krevende, og dere kommer garantert til å møte på møte på motstand mange ganger de neste årene, men husk at det til slutt er verdt alt slitet. Gevinsten er kunnskap og kompetanse om et utrolig viktig og fasinerende fagfelt som er helt sentralt for samfunnet og verden vi lever i, men dette kan også være med på å gi dere en spennende reise resten av livet.

For å hjelpe dere litt på vei kan dere bruke dette kompendiet som en liten ”starthjelp”. Her vil dere få en rekke tips som kan, om brukt riktig, være veldig nyttige. Håpet er at dette lamn være til hjelp for å unngå de verste fallgruvene og gjør arbeidet med fagene litt lettere.

```{admonition} Om naturvitenskap
Den naturvitenskapelige arbeids- og tenkemåte er meget systematisk og nøyaktig. Dette kan til å begynne med virke både pirkete og unødvendig, men uten denne måten å arbeide på ville hele fagfeltet rase sammen som et korthus. Det er derfor av avgjørende betydning at man lærer seg denne måten å arbeide og tenke på allerede fra starten av.
```

Dette kompendiet vil dekke flere teknikker og temaer som kan gjøre skolehverdagen bedre og mer effektiv, men å dekke alt i dybden vil bli alt for omfattende i denne. Til de av dere som ønsker å forfølge noen av temaene videre kan jeg anbefale kildeseksjonen sist i denne modulen. Her finnes lenker og referanser til flere spennende steder og bøker. Av disse vil jeg spesielt nevne arbeidene til Arnt Inge Vistnes ved fysisk institutt på universitetet i Oslo, samt skolelaboratoriet også dette ved UiO. Disse har vært både til inspirasjon og brukt som kilder til dette innholdet.

Lykke til med realfagsstudiene!

Tom Jarle Christiansen // Bamble VGS