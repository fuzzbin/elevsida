# OneNote

**OneNote er et program for å samle notater og informasjon. OneNote fungerer som en elektronisk versjon av en ringpermen der man kan organisere og gruppere innholdet slik man selv ønsker.** 

OneNote skiller seg fra de andre programmene i O365 ved at man normalt sett ikke jobber med en enkelt OneNote-fil. Det er fullt mulig å opprette en OneNote for egne notater, men i skolesammenheng er er mye av bruken i det som kalles en klassenotatblokk. Dette er en notatblokk som knyttet opp til et team, og ikke ligger lagret på ditt eget område.

## Organisering
Man står fritt til å organisere innholde i en notatblokk slik man selv vil. Man kan godt tenke seg OneNote som en digital ringperm der man kan gruppere og samle informasjonen på ulike områder adskilt med skilleark.

I OneNote kan man organisere informasjonen i tre nivåer:
* Inndelingsgruppe - Kan inneholde en eller flere inndelinger
* Inndeling - Kan inneholde en eller flere sider
* Side - Inneholder notater og annet innhold

:::{figure-md} OneNote-fig
<img src="./media/OneNote_Inndelinger.png" alt="Organisering i OneNote" width="600px">

OneNote som klassenotatblokk og tavle. Du kan enkelt tegne, skrive og lime inn skjermutklipp på samme tavle. Elevene har tilgang til denne i sin egen klassenotatblokk.
:::

## OneNote som klassenotatblokk
Hvert klasseteam og fagteam har en OneNote klassenotatblokk som gruppens digitale notatblokk. Her har hver av medlemmene sitt eget arbeidsområde, i tillegg til et felles samarbeidsområde. Klassenotatblokka har dessuten et eget område kun for lærer.

:::{figure-md} OneNote-fig
<img src="./media/klassenotatblokk_tavle.png" alt="OneNote som klassenotatblokk" width="600px">

OneNote som klassenotatblokk og tavle. Du kan enkelt tegne, skrive og lime inn skjermutklipp på samme tavle. Elevene har tilgang til denne i sin egen klassenotatblokk.
:::

## Lærerområde i klassenotatblokka
I klassenotatblokka finnes det en fane merket _bare for lærere_ som kun er synlig for lærere.

:::{figure-md} OneNote-fig
<img src="./media/OneNote_laerer.png" alt="OneNote som klassenotatblokk" width="600px">

I lærerområdet kan du ha notater som kun lærer(e) har tilgang på.
:::

Dette området er egnet for å ha sider som ikke skal være publisert til elevene. Det kan være kladder, oppgaver, vurderingsinformasjon og andre notater.

## Funksjoner i klassenotatblokka

Klassenotatblokkfunksjonen i OneNote gjør det enkelt å samarbeide med elever og andre lærere.

**Innholdsbibliotek** – en notatblokk for lærere der de kan dele kursmateriell med elevene. Lærere kan legge til og redigere innhold, mens elevene bare har lesetilgang.

**Samarbeidsområde** – en notatblokk for alle elevene og læreren i klassen der de kan dele, organisere og samarbeide.

**Elevnotatblokker** – private notatblokker som deles mellom en lærer og lærerens elever. Læreren kan få tilgang til disse notatblokker når som helst, men elevene kan ikke se notatblokkene til de andre elevene.

:::{figure-md} OneNote-fig
<img src="./media/klassenotatblokk-struktur.png" alt="OneNote som klassenotatblokk" width="600px">

Eksempel på struktur i en klassenotatblokk.
:::

Du finner funksjonene til klassenotatblokka i menyen øverst i OneNote. Den viktigste funksjonen er å kunne distribuere sider og inndelinger til hver enkelt elev sitt område.

:::{figure-md} OneNote-fig
<img src="./media/klassenotatblokk_funksjoner.png" alt="OneNote som klassenotatblokk" width="600px">

De viktigste funksjonene i en klassenotatblokk finner du under menyen **klassenotatblokk** i OneNoteprogrammet.
:::

Du kan jobbe med klassenotatblokken både fra oppgaveverktøyet i teams eller direkte i OneNote. Du jobber med det samme innholdet og har tilgang til de samme funksjonene, og du velger selv hvordan du ønsker å jobbe.

```{admonition} Tips!
:class: info
I teams er klassenotatblokken knyttet til oppgaveverktøyet slik at du kan bruke funksjonalitet der sammen med klassenotatblokken. Dette kan du lese mer om i [modulen om teams](http://www.vg.no).
```